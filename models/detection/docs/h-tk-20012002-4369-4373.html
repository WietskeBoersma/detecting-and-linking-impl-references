<!DOCTYPE HTML PUBLIC "-//W3C//DTD HTML 4.0 Transitional//EN" "http://www.w3.org/TR/xhtml1/DTD/xhtml1-strict.dtd">
<html>
<head>
    <link href="http://purl.org/dc/elements/1.1/" rel="schema.DC" />
    <link href="http://purl.org/dc/terms/" rel="schema.DCTERMS" />
    <link href="Static/Stylesheets/framework.css" rel="stylesheet" type="text/css" />
    <link href="Static/Stylesheets/default-publicaties.css" rel="stylesheet" type="text/css" />
    <link href="Static/Stylesheets/publicaties/op.css" rel="stylesheet" type="text/css" />
    <link href="Static/Stylesheets/publicaties/op-list.css" rel="stylesheet" type="text/css" />
    <link href="Static/Stylesheets/publicaties/op-table.css" rel="stylesheet" type="text/css" />
    <link href="Static/Stylesheets/publicaties/op-noten.css" rel="stylesheet" type="text/css" />
    <link href="Static/Stylesheets/Publicaties/handeling.css" id="publicatieStyleSheetLink" rel="stylesheet" type="text/css" />
</head>
    <body>
        <div id="inhoudsopgave"></div>
        <div id="broodtekst"><a id="IDAUCSO" name="IDAUCSO"></a><H1 class="itemkop"><a id="IDAVCSO" name="IDAVCSO"></a><p><strong class="ondw">Regeling van werkzaamheden </strong></p></H1><div class="voorzitter"><p>De <strong>voorzitter</strong>:</p><p>Op verzoek van de staatssecretaris stel ik voor, de stemmingen in verband
met de Rijksoctrooiwet een week uit te stellen (punt 15 en 16 van de agenda).
De Kamer heeft daarover een brief ontvangen.</p><p>Ik stel voor, donderdag a.s. te stemmen over: </p><ul><li><p>- Wijziging van
de Opiumwet.</p></li></ul><p>Ik stel voor dinsdag a.s. te stemmen over de moties PKB Mainportontwikkeling
Rotterdam, te weten: </p><ul><li><p>- de motie-Feenstra c.s. over de rol van het
Rijk (24691, nr. 35);</p></li><li><p>- de motie-Klein Molekamp c.s. over alternatieven
van Albrandswaard (24691, nr. 36);</p></li><li><p>- de gewijzigde motie-Buijs c.s.
over een schaderegeling voor de visserijsector (24691, nr. 44);</p></li><li><p>-
de motie-Ravestein c.s. over ontsluiting voor de binnenvaart (24691, nr. 39);</p></li><li><p>- de motie-Van der Steenhoven/Van Bommel over 750 ha extra natuur
(24691, nr. 40);</p></li><li><p>- de motie-Van der Steenhoven over gevolgen voor
de Noordzeekust en de Waddenzee (24691, nr. 41);</p></li><li><p>- de motie-Van Bommel/Van
der Steenhoven over samenwerking tussen Antwerpen en Rotterdam (24691, nr.
42);</p></li><li><p>- de motie-Klein Molekamp c.s. over de omvang van het zeereservaat
(24691, nr. 43).</p></li></ul><p>Op verzoek van de fractie van de VVD stel ik voor, de stemmingen over
de wetsvoorstellen Spoorwegwet (27482) en Concessiewet (27216) (punten 3,
4 en 5) uit te stellen tot aanstaande dinsdag.</p><p>Op verzoek van de fractie van de PvdA stel ik voor, de stemmingen over
het wetsvoorstel Richtlijn arbeidsovereenkomsten (27661) één
week uit te stellen (punt 14 van de agenda).</p></div><div class="draad"><p>Overeenkomstig de voorstellen van de voorzitter wordt besloten</p></div><div class="voorzitter"><p>De <strong>voorzitter</strong>:</p><p>Het woord is aan mevrouw Kant.</p></div><div class="spreker"><p>Mevrouw <strong class="achternaam">Kant</strong> (SP):</p><p>VoorzitterVoorzitter. Ik wil u vragen om het verslag van
het algemeen overleg inzake orgaandonaties op de agenda te zetten. Dat algemeen
overleg is al wat langer geleden gehouden. Ik heb gewacht op een collega van
mij die dit op de agenda zou plaatsen, maar die heeft dat niet gedaan. Ik
hecht er echter aan dat dit alsnog op de Kameragenda komt. Het heeft overigens
geen haast.</p></div><div class="voorzitter"><p>De <strong>voorzitter</strong>:</p><p>Ik zal de Kamer daar later een voorstel over doen.</p><p>Het woord is aan de heer Crone.</p></div><div class="spreker"><p>De heer <strong class="achternaam">Crone</strong> (PvdA):</p><p>Ik wil verzoeken tot het houden van een interpellatie over de donderdag
door de minister van Economische Zaken goedgekeurde privatisering van het
gasbedrijf Obragas. Ik heb daarover met collega's gesproken, die mijn verzoek
steunen. Wij willen de minister vragen waarom zij dit heeft gedaan en of zij
het nog kan terugdraaien. Verder willen wij haar vragen de Kamer de volle
ruimte te geven om het parlementaire debat over wetsontwerpen terzake af te
ronden.</p></div><div class="voorzitter"><p>De <strong>voorzitter</strong>:</p><p>De heer Crone zegt dat hij dit verzoek mede namens collega's doet. Wensen
die daarover nog het woord te voeren?</p></div><div class="spreker"><p>De heer <strong class="achternaam">Van Walsem</strong> (D66):</p><p>Ik heb geen bezwaar tegen deze interpellatie, zolang deze alleen gaat
over de verkoop van Obragas en verder nergens over.</p></div><div class="voorzitter"><p>De <strong>voorzitter</strong>:</p><p>Ik heb begrepen dat de heer Crone dat bedoelde. De Kamer moet er rekening
mee houden dat deze interpellatie vanavond plaats zal moeten vinden, aangezien
er de rest van de week geen ruimte meer is. Het zou aansluitend aan de VAO's
kunnen plaatsvinden. De heer Crone moet wel zo snel mogelijk zijn vragen indienen.</p></div><div class="spreker"><p>De heer <strong class="achternaam">Crone</strong> (PvdA):</p><p>Direct na de stemmingen zal ik de vragen opstellen, waarna ik ze aan u
zal overhandigen.</p></div><div class="voorzitter"><p>De <strong>voorzitter</strong>:</p><p>Het woord is aan de heer Van der Knaap.</p></div><div class="spreker"><p>De heer <strong class="achternaam">Van der Knaap</strong> (CDA):</p><p>Voorzitter. Enkele weken geleden heb ik de minister-president gevraagd
of hij de Kamer wilde informeren over alle zegeningen van Paars. Wij hadden
begrepen dat daarnaar binnen het kabinet een onderzoek bezig was. Vorige week
hebben wij inderdaad een reactie van de minister-president gekregen. Bovendien
is het resultaat van het bedoelde onderzoek te downloaden bij de RVD. Wij
hebben het bekeken en menen dat er op een aantal onderwerpen wel wat valt
af te dingen. Wij zouden graag bepaalde zaken in het juiste perspectief willen
plaatsen. Vandaar dat wij graag met de minister-president willen debatteren
over al die zegeningen van Paars.</p></div><div class="voorzitter"><p>De <strong>voorzitter</strong>:</p><p>Ik zal in dit verband later een voorstel doen. Ik neem aan dat het wel
de volgende week zal worden.</p></div><div class="spreker"><p>De heer <strong class="achternaam">Van der Knaap</strong> (CDA):</p><p>Prima.</p></div><div class="voorzitter"><p>De <strong>voorzitter</strong>:</p><p>Het woord is aan mevrouw Hermann.</p></div><div class="spreker"><p>Mevrouw <strong class="achternaam">Hermann</strong> (GroenLinks):</p><p>Voorzitter. Het wetsvoorstel exploitatie zorginstellingen is aangemeld
voor plenaire behandeling, maar wij zijn nog niet in het bezit van de tweede
tranche van de vervolguitvoeringstoets van het College bouw ziekenhuisvoorzieningen
inzake de spreiding van de ziekenhuiszorg. Mede namens de fracties van VVD
en CDA vraagt de fractie van GroenLinks of de regering deze toets zo snel
mogelijk aan de Kamer wil doen toekomen. Wij vinden het voor de meningsvorming
belangrijk daarover te beschikken vóór het wetsvoorstel wordt
besproken.</p></div><div class="spreker"><p>Mevrouw <strong class="achternaam">Giskes</strong> (D66):</p><p>Voorzitter. Voorzover wij kunnen nagaan, was al het vorige jaar bekend
dat resultaten van het onderzoek waarop mevrouw Hermann doelt, pas in juli
2002 beschikbaar zouden komen. Dat is nooit een reden geweest om dit wetsvoorstel
niet te behandelen. Wij zouden er dan ook niet vóór zijn om
nu ineens tot uitstel over te gaan.</p></div><div class="spreker"><p>Mevrouw <strong class="achternaam">Hermann</strong> (GroenLinks):</p><p>Ik meen dat mevrouw Giskes zich vergist, voorzitter. Immers, in de eerste
tranche van de uitvoeringstoets staat dat verwacht wordt dat in het eerste
kwartaal van 2002 de tweede tranche kan worden uitgebracht, en dat blijkt
vertraagd te zijn.</p></div><div class="spreker"><p>Mevrouw <strong class="achternaam">Giskes</strong> (D66):</p><p>Ik kan dit nu bevestigen noch ontkennen, maar dit wetsvoorstel staat al
heel lang op de agenda. In de commissie hebben wij het ook bestempeld als
gereed voor plenaire behandeling. Ik zie geen redenen om op het laatste moment
weer van die behandeling af te zien.</p></div><div class="spreker"><p>De heer <strong class="achternaam">Rouvoet</strong> (ChristenUnie):</p><p>Voorzitter. Inderdaad is in de commissie uitvoerig over dit wetsvoorstel
gesproken. Zelf heb ik de indruk dat het door mevrouw Hermann gevraagde niet
absoluut nodig is om tot plenaire behandeling over te gaan. Ik zal mij niet
tegen inwilliging van haar verzoek verzetten, maar wat ons betreft zou dit
wetsvoorstel zonder meer op de agenda voor de plenaire vergadering kunnen
worden geplaatst.</p></div><div class="voorzitter"><p>De <strong>voorzitter</strong>:</p><p>Hoe denkt mevrouw Hermann om te gaan met de motie die zij in dit verband
heeft ingediend?</p></div><div class="spreker"><p>Mevrouw <strong class="achternaam">Hermann</strong> (GroenLinks):</p><p>Dat hangt af van datgene wat u nu beslist.</p></div><div class="voorzitter"><p>De <strong>voorzitter</strong>:</p><p>Neen. Ik heb u uitgelegd dat u een motie niet aan het adres van de minister
kunt richten. Het is de Kamer die daarover nu moet beslissen. U geeft mede
namens de fracties van VVD en CDA aan dat u op bepaalde informatie wilt wachten
vóór er met de plenaire behandeling van het wetsvoorstel kan
worden begonnen. Op dit moment kunnen wij slechts vaststellen dat u om die
informatie vraagt. Ik neem aan dat de meerderheid van de Kamer het wat dit
betreft met u eens is.</p></div><div class="spreker"><p>Mevrouw <strong class="achternaam">Hermann</strong> (GroenLinks):</p><p>Inderdaad, dat is het geval. Precies zoals u het nu aangeeft, is het verwoord
in het dictum van de motie.</p></div><div class="voorzitter"><p>De <strong>voorzitter</strong>:</p><p>Ik heb getracht, u uit te leggen dat dat dictum niet kán. Wanneer
nu wordt besloten om de bedoelde informatie te vragen, wordt de motie van
de agenda afgevoerd.</p></div><div class="spreker"><p>Mevrouw <strong class="achternaam">Hermann</strong> (GroenLinks):</p><p>Dat is inderdaad mijn voornemen.</p></div><div class="voorzitter"><p>De <strong>voorzitter</strong>:</p><p>Dan hebben wij dat afgesproken.</p></div><div class="spreker"><p>Mevrouw <strong class="achternaam">Arib</strong> (PvdA):</p><p>Voorzitter. Ik onderstreep dat deze kwestie uitvoerig aan de orde is geweest
tijdens een procedurevergadering. Vervolgens werd door een meerderheid besloten
om het wetsvoorstel wél te behandelen.</p></div><div class="voorzitter"><p>De <strong>voorzitter</strong>:</p><p>Dat kan best zo zijn, maar als iemand later blijkt te twijfelen aan de
juistheid van zo'n besluit en daarop bij de regeling terugkomt door namens
een meerderheid om nadere informatie te vragen, moet daarmee rekening worden
gehouden. Zo werkt het.</p></div><div class="spreker"><p>Mevrouw <strong class="achternaam">Arib</strong> (PvdA):</p><p>Dat is toch geen reden voor uitstel?</p></div><div class="voorzitter"><p>De <strong>voorzitter</strong>:</p><p>Mevrouw Arib, als een meerderheid van de Kamer iets bepaalt, dan gaat
het zo. Zo werkt dat in een democratie, daar kun je verder weinig aan doen.
Later, bij een procedurevergadering wanneer de stukken binnengekomen zijn,
moet je daar dan weer op terugkomen.</p></div><div class="spreker"><p>Mevrouw <strong class="achternaam">Giskes</strong> (D66):</p><p>Ik probeer even mee te tellen. Het gaat om de fracties van VVD, CDA en
GroenLinks. Dat is net een meerderheid, maar dat hangt er nog van af.</p></div><div class="voorzitter"><p>De <strong>voorzitter</strong>:</p><p>In een democratie is de meerderheid de helft plus één. Wij
hebben afgesproken dat de informatie die mevrouw Hermann wil, naar de Kamer
wordt gestuurd. Als de informatie bij de vaste commissie is aangekomen, kan
die beoordelen hoe zij ermee omgaat. Tot dat moment is het wetsvoorstel 27659
van de agenda afgevoerd. Zo is de procedure.</p><p>Het woord is aan de heer Dittrich.</p></div><div class="spreker"><p>De heer <strong class="achternaam">Dittrich</strong> (D66):</p><p>Voorzitter. In november 2001 heeft de Kamer een motie aanvaard waarin
de regering werd gevraagd haar een notitie toe te sturen. Daarin diende de
regering aan te geven op welke wijze de grondwettelijke vrijheden van godsdienst
en meningsuiting beleefd kunnen worden zonder mensen vanwege hun homoseksuele
geaardheid te beledigen. Daarbij moet volgens de motie de relevante jurisprudentie
worden betrokken. Het is nu april en de motie is nog niet uitgevoerd. Inmiddels
hebben wij wel kennisgenomen van de uitspraak van de rechter in de zaak tegen
de Rotterdamse imam, waarover deze kwestie gaat. Ik verzoek de regering om
uiterlijk volgende week de door de Kamer verlangde notitie aan haar toe te
sturen.</p></div><div class="spreker"><p>De heer <strong class="achternaam">Rehwinkel</strong> (PvdA):</p><p>Wij hebben er natuurlijk mee te maken dat het hoger beroep in de zaak
nog moet afkomen. Ik vind bovendien dat er aanleiding is om ook aan de hand
van een aantal andere gelegenheden die verhouding in kaart te brengen. Dit
is dus een aanvullend verzoek. De notitie moet niet specifiek over deze zaak
gaan, maar meer in het algemeen, en wel binnen de tijdslimiet die de heer
Dittrich heeft genoemd.</p></div><div class="spreker"><p>De heer <strong class="achternaam">Dittrich</strong> (D66):</p><p>Het debat in het kader van de justitiebegroting ging ook over allerlei
andere aspecten en niet alleen over deze ene zaak.</p></div><div class="voorzitter"><p>De <strong>voorzitter</strong>:</p><p>Ik stel voor, het stenogram van dit gedeelte van de vergadering door te
geleiden naar het kabinet.</p></div><div class="draad"><p>Daartoe wordt besloten.</p></div><div class="voorzitter"><p>De <strong>voorzitter</strong>:</p><p>Het woord is wederom aan de heer Dittrich.</p></div><div class="spreker"><p>De heer <strong class="achternaam">Dittrich</strong> (D66):</p><p>Op 18 april a.s. is er een algemeen overleg over de politie. Mijn collega
Scheltema en ik hebben schriftelijke vragen gesteld over de opheffing van
de kunst- en antiekafdeling bij het Korps landelijke politiediensten. Kan
de regering die vóór 18 april beantwoorden? Dan kunnen wij de
antwoorden betrekken bij het algemeen overleg.</p></div><div class="voorzitter"><p>De <strong>voorzitter</strong>:</p><p>Ik stel voor, het stenogram van dit gedeelte van de vergadering door te
geleiden naar het kabinet.</p></div><div class="draad"><p>Daartoe wordt besloten.</p></div><div class="voorzitter"><p>De <strong>voorzitter</strong>:</p><p>Het woord is aan mevrouw Wagenaar.</p></div><div class="spreker"><p>Mevrouw <strong class="achternaam">Wagenaar</strong> (PvdA):</p><p>Voorzitter. Vorige week donderdag heeft er een algemeen overleg over de
UMTS-veiling plaatsgevonden. Namens de fracties van VVD, CDA, GroenLinks en
D66 verzoek ik u om het verslag van het algemeen overleg nog deze week op
de plenaire agenda te zetten. Eén onderwerp heeft enige urgentie in
de afwikkeling. Ik kan dit uitvoerig toelichten als dat moet, maar nu ik de
uitdrukking op uw gezicht zie, doe ik dat maar niet.</p></div><div class="voorzitter"><p>De <strong>voorzitter</strong>:</p><p>Ik doe mijn best, maar gezien de agenda van deze week wordt het heel moeilijk.
Misschien kan het vanavond, want dat lijkt mij de enige mogelijkheid. Ik zal
de Kamer daarover later een voorstel doen.</p><p>Het woord is aan mevrouw Barth.</p></div><div class="spreker"><p>Mevrouw <strong class="achternaam">Barth</strong> (PvdA):</p><p>Voorzitter. Afgelopen zaterdag maakte NRC-Handelsblad melding van het
voornemen van de ministers Zalm en Hermans om bedrijven te gaan betrekken
bij het wegwerken van het lokalentekort in het basisonderwijs en voortgezet
onderwijs. Mijn fractie ontvangt graag een nadere toelichting op dat voornemen.
Wij ontvangen de toelichting graag voor het weekend, omdat wij aanstaande
maandag de feitelijke vragen over de voorjaarsnota moeten indienen. Mijn fractie
zou graag de antwoorden op onze vragen over dit voornemen bij de behandeling
van de voorjaarsnota betrekken.</p></div><div class="voorzitter"><p>De <strong>voorzitter</strong>:</p><p>Ik stel voor, het stenogram van dit gedeelte van de vergadering door te
geleiden naar het kabinet.</p></div><div class="draad"><p>Daartoe wordt besloten.</p></div><div class="voorzitter"><p>De <strong>voorzitter</strong>:</p><p>Het woord is aan de heer Santi.</p></div><div class="spreker"><p>De heer <strong class="achternaam">Santi</strong> (PvdA):</p><p>Mevrouw de voorzitter. Mijn fractie verzoekt de minister van Sociale Zaken
en Werkgelegenheid om een brief met daarin een uitleg over het volgende. Het
gaat over de brief van de minister-president van Marokko aan onze minister-president,
waarin de bereidheid is uitgesproken een verdrag af te sluiten met Nederland
vóór 1 juli; het betreft het socialezekerheidsverdrag. Daarnaast
zouden wij willen dat de minister van Sociale Zaken en Werkgelegenheid in
de brief ook aangeeft of hij vertrouwen heeft in de bereidheid van de minister-president
om tot een verdrag te komen.</p></div><div class="voorzitter"><p>De <strong>voorzitter</strong>:</p><p>Wanneer wilt u de brief hebben, mijnheer Santi?</p></div><div class="spreker"><p>De heer <strong class="achternaam">Santi</strong> (PvdA):</p><p>Graag vanavond nog, want morgen is de behandeling van het wetsvoorstel.</p></div><div class="spreker"><p>De heer <strong class="achternaam">Wilders</strong> (VVD):</p><p>Wij hebben precies dezelfde vraag gesteld in het verslag bij het wetsvoorstel
en die vraag is vorige week vrijdag beantwoord. Ik zie derhalve niet in waarom
wij nog een brief zouden moeten vragen.</p></div><div class="spreker"><p>De heer <strong class="achternaam">Stroeken</strong> (CDA):</p><p>Ik ben diezelfde mening toegedaan. In ieder geval mag de brief niet de
behandeling frustreren die morgen plaatsvindt.</p></div><div class="spreker"><p>De heer <strong class="achternaam">Santi</strong> (PvdA):</p><p>Ik heb niet gevraagd om uitstel van de behandeling. Ik vraag juist om
een brief met het oog op een goed debat morgen. Ik vraag een nadere toelichting,
want de beantwoording in de nota naar aanleiding van het verslag is niet afdoende.</p></div><div class="voorzitter"><p>De <strong>voorzitter</strong>:</p><p>Ik begrijp van de heer Wilders dat de vraag al gesteld is; ik kan dat
op dit moment niet beantwoorden. U wilt er echter graag een brief over hebben
van de minister van Sociale Zaken en Werkgelegenheid, mijnheer Santi, als
ik u goed begrijp.</p></div><div class="spreker"><p>De heer <strong class="achternaam">Wilders</strong> (VVD):</p><p>Ik heb datzelfde gevraagd en toen heeft de regering geantwoord dat brieven
tussen ministers-presidenten niet naar de Kamer worden gezonden. Dat was een
vervelend antwoord, maar het was wel een antwoord.</p></div><div class="voorzitter"><p>De <strong>voorzitter</strong>:</p><p>Ik denk dat de heer Santi bedoelt te zeggen: voordat ik er mondeling op
terugkom, wil ik de regering nog een keer de kans geven om de brief te sturen.
Eigenlijk versterkt hij dus uw vraag. Zullen wij het zo opvatten? Ik zie dat
u knikt.</p><p>Ik stel voor, het stenogram van dit gedeelte van de vergadering door te
geleiden naar het kabinet.</p></div><div class="draad"><p>Daartoe wordt besloten.</p></div><div class="voorzitter"><p>De <strong>voorzitter</strong>:</p><p>Het woord is aan de heer Van Bommel.</p></div><div class="spreker"><p>De heer <strong class="achternaam">Van Bommel</strong> (SP):</p><p>Voorzitter. Ik heb in de procedurevergadering voorgesteld om een debat
te houden over de situatie in het Midden-Oosten, over Israël en Palestina.
Er is besloten om dit onderwerp toe te voegen aan de behandeling van de Algemene
Raad die donderdag aan de orde is. Het algemeen overleg daarover is daartoe
verlengd. Omdat dit na de regeling van werkzaamheden is, wil ik u nu vast
vragen om donderdag tijd in te ruimen voor een debat naar aanleiding van een
verslag van dit algemeen overleg, zodat er een motie ingediend kan worden
over dat onderwerp. Het algemeen overleg is nu gepland voor aanstaande donderdag,
van 14.00 uur tot 16.30 uur.</p></div><div class="voorzitter"><p>De <strong>voorzitter</strong>:</p><p>Als het daarna moet, zal pas donderdagavond dit VAO kunnen plaatsvinden.
Wat u dan bedoelt, is dat alle Kamerleden moeten blijven om eventueel nog
over een motie te stemmen?</p></div><div class="spreker"><p>De heer <strong class="achternaam">Van Bommel</strong> (SP):</p><p>Ja, dat lijkt mij wel. Het is een spoedeisende kwestie en ik denk dat
dit dan ook die donderdag geregeld zou moeten worden. Ik had een voorkeur
voor een plenair debat, maar omdat daar geen meerderheid voor te vinden was,
ben ik akkoord gegaan met een verlenging van het algemeen overleg over de
Algemene Raad. Om toch de motie in te kunnen dienen, is dus een VAO op donderdag
nodig.</p></div><div class="voorzitter"><p>De <strong>voorzitter</strong>:</p><p>Dat begrijp ik heel goed. Heeft de procedurevergadering overwogen om een
spoed-algemeen overleg te houden, vandaag of morgen, zodat er donderdag tussen
de middag gestemd zou kunnen worden?</p></div><div class="spreker"><p>De heer <strong class="achternaam">Van Bommel</strong> (SP):</p><p>Daar is over gesproken, maar in verband met het verschijnen, morgen, van
het Srebrenicarapport heeft men niet daartoe willen besluiten.</p></div><div class="voorzitter"><p>De <strong>voorzitter</strong>:</p><p>Dat is een overweging.</p></div><div class="spreker"><p>De heer <strong class="achternaam">Weisglas</strong> (VVD):</p><p>Wat ik zo vreemd vind – dat zeg ik uitdrukkelijk als fractiesecretaris
en niet als woordvoerder over hetzelfde onderwerp – is dat de heer Van
Bommel kennelijk nu al volledig uitsluit dat tijdens het algemeen overleg
van de kant van de regering dingen naar voren worden gebracht, waardoor het
niet nodig is om een motie in te dienen.</p></div><div class="voorzitter"><p>De <strong>voorzitter</strong>:</p><p>Dat is nu heel moeilijk af te wegen, zelfs voor mij. Ik begrijp dat u
dit zegt, maar wij kunnen thans noch het een, noch het ander uitsluiten. Dat
helpt dus niet.</p></div><div class="spreker"><p>De heer <strong class="achternaam">Van Bommel</strong> (SP):</p><p>Ik wil het wel toelichten. Er zijn sinds het vorige overleg hierover,
sinds de interpellatie van vorige week, door regeringspartijen dusdanige uitspraken
gedaan dat een nadere uitspraak van de Kamer op een aantal onderdelen gewenst
is, bijvoorbeeld met betrekking tot diplomatieke stappen of een militair embargo.</p></div><div class="spreker"><p>De heer <strong class="achternaam">Van Middelkoop</strong> (ChristenUnie):</p><p>Mevrouw de voorzitter. Ik wilde zeggen dat ik de motie of de moties van
de heer Van Bommel nu ongeveer wel kan schrijven; daar gaat het niet om. Maar
anders dan de heer Weisglas vraag ik mij af of het echt nodig is om daar donderdag
over te stemmen; dat lijkt mij uw grootste probleem.</p></div><div class="voorzitter"><p>De <strong>voorzitter</strong>:</p><p>Het is niet mijn probleem.</p></div><div class="spreker"><p>De heer <strong class="achternaam">Van Middelkoop</strong> (ChristenUnie):</p><p>Van ons allen.</p></div><div class="voorzitter"><p>De <strong>voorzitter</strong>:</p><p>Het zal dan zeker op een later tijdstip zijn op donderdagavond dat er
gestemd moet worden en ik weet hoe de Kamer daarover denkt. Dat is mijn punt.
Wij zouden de heer Van Bommel kunnen vragen of hij uitsluit dat wij op dinsdag
over een eventueel in te dienen motie stemmen.</p></div><div class="spreker"><p>De heer <strong class="achternaam">Van Bommel</strong> (SP):</p><p>Ik wil best terugvallen op mijn oorspronkelijke voorkeur om daarover op
zo kort mogelijke termijn een debat te hebben. Het lijkt mij inderdaad bezwaarlijk
om tot volgende week te wachten met stemming daarover, zeker wanneer het gaat
om diplomatieke stappen. Er zijn door grote regeringspartijen signalen afgegeven.
Ik denk dat wij daarover op zo kort mogelijke termijn van gedachten moeten
wisselen met de regering. Het zou mijn voorkeur hebben daarover nog vanavond
een debat te hebben.</p></div><div class="spreker"><p>De heer <strong class="achternaam">Hoekema</strong> (D66):</p><p>Op dit punt wil ik de heer Van Bommel wel bijvallen. Er
vindt maandag een vergadering plaats van de ministers van Buitenlandse Zaken
van de EU. Het eventueel indienen van moties en het stemmen daarover dient
vóór dat moment plaats te vinden.</p></div><div class="voorzitter"><p>De <strong>voorzitter</strong>:</p><p>Dat lijkt mij een nuttige toevoeging.</p><p>Ik stel mij voor, de Kamer een nader voorstel te doen over een tijdstip
van een VAO op het moment dat het AO gehouden is. De heer Van Bommel was zeer
correct om aan te geven dat dit AO pas donderdagmiddag plaats zal vinden,
zodat wij daarmee rekening kunnen houden bij de agenda van donderdag. Iedereen
heeft dat nu gehoord.</p><p>Het woord is aan de heer Hindriks.</p></div><div class="spreker"><p>De heer <strong class="achternaam">Hindriks</strong> (PvdA):</p><p>Voorzitter. Ik wil een VAO aanvragen over het rapport van de Algemene
Rekenkamer in het kader van de ondernemende samenleving. Het desbetreffende
AO is vorige week gehouden.</p></div><div class="voorzitter"><p>De <strong>voorzitter</strong>:</p><p>Heeft dat haast, mijnheer Hindriks?</p></div><div class="spreker"><p>De heer <strong class="achternaam">Hindriks</strong> (PvdA):</p><p>Nee, wat mij betreft hebben wij genoeg avondvergaderingen. Ik vind het
geen probleem als het volgende week kan.</p></div><div class="voorzitter"><p>De <strong>voorzitter</strong>:</p><p>Ik zal de Kamer daarover later een voorstel doen.</p></div></div>
    </body>
</html>

